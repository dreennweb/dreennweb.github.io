---
layout: post
title: "بلوچی ردانک نویسیءَ سری تجربت"
date: 2023-07-07
author: "مہتاب جکھرانی"
description: "A detailed study of Balochi prose and literary experiences."
tags:
  - balochi
  - literature
  - prose
  - history
---

<style>
body {
    direction: rtl;
    text-align: right;
    font-family: sans-serif;
}
</style>

# گونڈ گیری
یک زبانے ءِ تہا بیثغیں سری تجربت آں زبان ءِ دیمروئی ءَ پہ یک سنگِ میل ءِ حیثیت ءَ داریث۔  
اے پٹ پول ءِ تہا بلوچی ردانک نویسی ءَ بیثغیں سری تجربت ءَ را دیم ءَ آرغی اِنت کہ چہ رنگ ءَ بلوچی ردانک نویسی دیم آتکہ۔  
اے کار ءِ تہا چڑ و ھماں رِدانکی تہر ءِ سال ءُ ٹائم پیریڈ دیما آرغ بیث۔  
اے پولکاری ءِ مول ءُ مراد ھماں تہر ءَ را دیمروئی دیئغ ءِ وخت ءِ جاورانی باروا نہ اِنت۔

# پجار
بلوچی زبان ءَ نوشتہ کنغ ءِ ثبوت مارا باز کم رَس انت۔ اے باروا پٹ پول باز کمیں مڈیاں دیم ءَ کاریث۔  
بلوچی زبان ءِ تہا ردانکی ءُ شائری ھڑدوئیں مڈی شہ بُنا است انت۔  
اے باروا بلوچی یک ازگاریں زبانے۔ بلوچی زبان ءَ ماں کہنیں ادبی مڈی باز بیثہ۔  
اے مڈی مڑدما ں وثی سینغاں داشتہ ءُ داں ما سر کثہ۔ بلوچاں گور نوشتہ کنغ ءِ رواج باز دیر آتکہ۔ نوشتہ کنغ ءَ شہ پیش ءَ بلوچاں اے ادب سینغ در سینغ ءَ منتقل کثہ۔

بلوچی کہنیں لوزانک ءِ تہا مارا چھڑو اورل لٹریچر یعنی زوانی ادب گندغ ءَ کئیث۔  
انگریزانی آئغ ءَ رند بلوچی زبانی لوزانک ءِ ھند ءَ زبان نوشتہ کنغ بنا بیثہ۔  
انگریزاں لوزانک ءِ نوخیں تہراں را دیم ءَ نیاڑتہ بلکہ کہنیں تہرانی سرا کار کثہ۔  
بلوچی نوخیں لبزانک ءِ شروعات چہ انگریزانی روغ ءَ رَند ءَ بنا بیثہ۔ نوخ نوخیں تہرانی سرا تھربت کنغ ءِ سلسلہ شروع بیثہ۔  
بلوچی زبان ءِ تہا نوخیں لوزانک ءِ دیمروئی ءِ سوب گیشترا بلوچی زبان ءَ ماں چھاپ بیئوخیں “تاک ءُ ماہتاکاں” اواری ءَ “ریڈیو” ءِ کردے است اِنت۔  
تاک ءُ ماہتاکاں ابید اکیڈمیاں دِہ وثی یک جوانیں کردارے پیش داشتہ۔

# Thesis Statement
بلوچی زبان ءِتہا ردانکی تہرانی سرا بیثغیں اولی کار ءَ را دیم ءَ آرغی اِنت ءُ وانوخارا سرپذ کنغی اِنت کہ نوخیں ردانک ء، تام تہر ءِ سرا اولی کار کئے ءَ کثہ۔  
ھمے رنگا اے کار بنا کنغ ءِ بن گیژ کار کئے بیثہ۔  
چون ءَ ردانکی تہر باز انت۔ اے کار ءِ تہا گشینیں تہرانی سرا کار کنغ بیث۔

# گدار
گدار یک رِدانکی تہرے۔ اے کسہی لوزانک ءِ یک اھمیں تہرے۔  
ایشی ء، تہا زند ءِ دراھیں پہناذ بزاں پیداش ءَ شہ گر داں مرک ءَ دراھیں پہناذ گند غ ءَ کاینت۔  
گدار یک وڑے ءَ داستان ءِ وڑا دراژ بیث، مگر بازیں حساب ءَ اے داستان ءَ شہ جتا اِنت۔ چوکہ داستان اشکنغی کسوے۔  
گدار وانغی کسوے۔ ھمے رنگا ایشی ءِ جتائیں تکنیک انت۔  

بلوچی زبان ءِ اولی گدار نازک اِنت۔  
> ”بلوچی زبان میں ناول نگاری کے بانی نامور ادیب، محقق، نقاد، شاعر سیدظہور شاہ ہاشمی ہیں۔ کن کا واحد تخلیق شدہ ناول “نازک” 1976 میں شائع ہوا تھا۔” (بلوچ،2016: 74)

# ریزمانک
ریزمانک دَرکسہی لوزانک ءِ یک تہرے۔ ایشی ءَ را اردو ءَ انشائیہ ءُ انگریزی ءَ ماں لائٹ ایسے گوش انت۔  
ریزمانک ءِ تہا سرحال ءَ را نوشتہ کار وثی جند ءِ انداز ءَ گوں بیان کنت۔  
وختے ریزمانک ءِ تہا ادبی مشکرائی دِہ گندغ ءَ کئیث۔  
> “بلوچی لبزانک ءَ ایشی ءِ بندات کنوک ملارودینی اِنت کہ من ءَ ماہتاک بلوچی ءِ 1978 ءَ آئی ءِ یک ریزمانکے دست کپت کہ آئی ءِ نام “چون کین” اَت۔” (خالق،07:2017)

# شرگداری
یک زبانے ءِ لوزانک ءَ را جوانیں رنگے ءَ دیم برغ ءَ پہ المی اِنت کہ آں زبان ءِ نکان ء، سرا نگد کنغ بہ بیث۔  
نکد جوان ءُ خرابیں نکان ء۔ را گیشین ایث ءُ یک زبانے ءِ لوزانک ءَپہ دیمروئی ءِ یک راھے گیشین ایث۔  
> ”بلوچی لوزانک ءَ شرگداری ءِ المی ءِ باروا واجہ امان اللہ گچکی ء۔ پہ زانتیں اولی جہد ہامتاک بلوچی ء، دسمبر 1956 ءِ تاک ءَ کتگ کہ آئی ءِ تہا آئیا نوکیں لوزانک و ششاعرئ ءَ پہ شرگداری ءِ ضرورت و المی پیش داشتگ۔” (صورت،66:1969)

# کسمانک
کسمانک لوزانک ءِ ھماں تہر اِنت کہ آنہی ءِ کسو بیان نہ بیث بلکہ آنہی ء۔ را کردار باقاعدہ ادا کن انت۔  
> “میر صورت خان مری ءِ پٹ و پول ء، پدا بلوچی ءِ اولی و آخری سٹیج ڈرامہ “شہداد و مہناز” ءِ اِنت کہ آرا میر جمعہ خان شہ مرچی ءَ سی سال پیش شہ کراچی، مستونک و کوئٹہ ءَ سٹیج کرت۔” (شاھوانی، 09:1993)

# سفرنامہ
سفرنامہ ءِ تہا نوشتہ کار وثی سفر ءِ چم دِیث ءُ تجربتاں بیان کنت۔ لبزانک ءِ اے یک اھم ءُ دلچسپیں تہرے زانغ بیث۔  
بلوچی ءِ اولی سفرنامہ “آگہیں چمانی واب” اِنت۔  
> “بلوچی ءِ اولی سرجمیں سفرنامہ منیر احمد بادینی ءِ “آگہیں چما نی واب” اِنت کہہ 1996 ءَ بلوچی اکیڈمی کوئٹہ ءَ نیمگ ءَ چھاپ ءُ شنگ بوتگ۔” (شاد،171:2022)

# آزمانک
آزمانک یک گونڈیں کسوے۔ ایشی ء۔ را اردو ءَ ماں افسانہہ ءُ انگریزی ءَ ماں شارٹ اسٹوری گوئش انت۔  
آزمانک یک خاؤیں کردار، واقعہ ءُ تجربہ یے ءِ بابت ءَ بیث بی۔  
بلوچی آزمانک ءِ بندات ماھتاک اومان ءَ پجی ءَ بنا بیث۔  
> “۔۔۔۔آجوئی ءَ لہتیں سال رند، کرداے سرمچاراں چہ کراچی ءَ ماھتاک اومان ءِ چھاپ و شنگ بنا کرت۔ گوریشی درایگ ء؟ قصہ، شاعری ایوکیں حق نہ مان انت۔ اے وانندہ او نیم وانندھیں بلوچ آزمانک نویس اولی تاک ءِ بہر ہم کپت۔” (عبدالحکیم، 05:1970)  

بلوچی ءِ اولی افسانہ ماسٹر حسن تاج ءِ “بے وفا ” اِنت۔

# لبز بلد/ڈکشنری
لبز بلد یک زبانے ءِ لبزانی مڈی اِنت۔ یک زبانےءِ تہا ھڑچی کہہ لبز گیشتر بنت آں یک ازگاریں زبانے لیکغ بیث۔  
وخت ءِ بدلیانی سوب ءَ کہنیں لبز گار بیئان ءَ رو انت۔ ھمے رنگ ءَ لبز بلد ءِ تہا لبزانی معنیٰ ءُ مطلب دِہ بلد بیث۔  
> ”اس جانت سب سے پہلا عملی اقدام مسٹر لانگ ورتھ ڈیمن نامی ایک علم دوست انگریز نے کیا۔ انہوں نے بلوچی لافاظ کی ایک فرہنگ مرتب کی اور بلوچی الفاظ کے انگریزی مترادفات لکھے۔ یہ لغت 1922 میں طبع ہوئی۔” (مری/صورت،02:1970)

# نمدی نویسی
نمدی نویسی ءَ را لوزانک ءِ تہا یک خاصیں جاگہے گون اِنت۔  
نمدی نویسی ءِ تہت ایک لوزانتے ءِ دوھمی ءَ را وثی باروا حال ءُ حوال یا ادبی معاملاتانی باروا حال بنت۔  
اردو ءَ ماں “غالب کے خطوط” مشہور ءُ نامدار انت۔  
> “بلوچی ءَ نوکیں لبزانک ءِ بارو ءَ ھمنچو کہ پولکاری بوتگ چریشی ھمے زانگ بیت کہ اولی نمدی سید ھاشمی ءَ نبشتگ۔”(داد،349:2022)

# آنسر
لوزانک ءِ ھر تہر ءِ یک گشینیں اھمیتے است اِنت۔  
ردانک لوزانک ءِ ھماں پڑ اِنت کہ شاعری ءِ نسبت ءَ لس مہلوک ءِ سمجھ ءَ اڑزانی ءَ کئیث۔  
اے کستریں پٹ پولی پیپر ءِ تہا چیزے ردانی تہرانی سرا بیثغیں اولی کار ءِ سرا نوشتہ کنغ بیثہ۔  
اے کار پیش داریث کہ بلوچی ردانک نویسی ءِ بندات باقاعدہ گِیستمی کرن ءَ بنا بیثہ۔  
گیستمی کرن ءَ شہ پیش ءَ مارا بلوچی ردانک نویسی گندغ ءَ نئیث۔

# کتاب شون
- بلوچ، پ۔ (2016)۔ بلوچی ادب، ایک تاریخ، ایک تسلسل، کوئٹہ:بلوچی اکیڈمی  
- خالق،س۔ (2017)۔نود شنزاں، کوئٹہ، بلوچی اکیڈمی  
- داد، آ۔ ا۔ (2022) ۔بنلاد، پنجگور: عزت اکیڈمی  
- شاد، ش۔ (2020)۔لبزانک، درکسہی لبزانک ءُ شعر، کوئٹہ: بلوچی اکیڈمی  
- شاھوانی،ع۔ا۔(1993) گچین کسمانک، کوئٹہ:بلوچی اکیڈمی  
- صورت خان،م۔ (1961)۔ گشین رِدانک، کوئٹہ:بلوچی اکیڈمی  
- عبدالحکیم،(1970)۔گچین آزمانک، کوئٹہ: بلوچی اکیڈمی  
- مری ، م۔(1970)۔ بلوچی اردو لغات، کوئٹہ: بلوچی اکیڈمی
