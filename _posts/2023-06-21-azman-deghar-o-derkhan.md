---
layout: post
title: "آزمانک : ڈِغار او درخان"
date: 2023-06-21
author: AzamBaloch
description: "A Balochi story about Drkhan and Dighar by Azam Baloch"
tags:
  - balochi
  - story
  - folklore
---

<style>
body {
    direction: rtl;
    text-align: right;
    font-family: sans-serif;
}
</style>

# آزمانک : ڈِغار او درخان

**June 21, 2023**  
**نوشتکار: اعظم بلوچ**

---

بیگھ دیما درخان وثی جیذ ئے مال چارینتو گڑدثو لوغ پلوا روغ اث،  
درخان پجیا وثی بچ گون اثئی آنہی نام مرید خان اث۔  
درخان کار گزران کل مرید ئا کثہ۔ مرید مستریں بچ اث درخان ئے۔  
مرید شہ کستریں یک گہارے است اث، آنہی نام بانڑی اث۔  
بانڑی او مرید ئے ماث ئے نام سمی اث۔  
درخان کار گزران ڈغار، کِڑد و کِشار اور چیژے میش بز گوں گزارا بیغ اث۔  

درخان وثی ڈغار وختے گندیم کِشت یا جوے یا باجری۔  
ایذا اے ہلکہ ہِچ اِسکول نیست اث کہ درخان ئا وثی چک پڑائینتِن اث۔  
درخان لوغا شہ دیر سکول ئے استاں بلے درخان گشت اے استاد دومی زوان ئا پڑائنغنت منی چُک بِلا بلوچی نیامہ وثی حرف ئا زیرنت۔  
چیژے وخت ئے پذ ایذا درخان گُرا دو مرد کاینت او گُوَئشنت ادا تئو اگر اجازت دیئے گُڑا ایذا ماں تئی ڈغار شہ تیل ئا کشوں۔  

درخان اے ٹوک ئا سک پریشان بیث گُوَئشیث ادا من بزگیں دہکانے آں!  
منی ڈِغار سوا گزارا نہ بیث من وثی ڈغار ہچئی نہ دیاں۔  
اے منی پِث پیروخی ڈغار ایں۔ ہچو گوشا ئا وثیغ ئا تاوان نہ کن آں۔  
شُما بروئے تِی ہندے پول اِت۔۔۔  

---

اے مرد دو سرکاری مرد بَنت ۔۔۔۔۔  
چیژے روش پذ درخان ئا را وثی سردار پیزو لوٹائینت گُوَئشیث ادا مرد ئا را ڈِغار دئہ؛  
تئی بچ ئا را نوکری دیاں، ایذا پڑغ وستہ اِسکول دیاں، کالج، ہسپتال سڑک ہر شہہ دیاں۔  
تئو منی ٹوک ئا منّ گُڑا ایشاں ڈِغار چَکّا کار کنغ ئا بِل۔  
درخان اے ٹوک ئا باز وزت گیڑت گُوَئشیث کہ سردار تئو پاغ واژہ ئے تئی ٹوک اگر راست ایں:  
گُڑا بِلا ڈغار چَکّا کار ئا کننت۔  

درخان گاُوَئشیث سردار بِلا مارا اِسکول دیاں منی چُکاں بلوچی نیامہ پڑائننت مناں دومی زوانانی کَل نکفیث۔  
سردار پیزو گُوَئشیث درخان اے دومی زوان دیم روی نِشان ایں۔  
درخان سارتیں ساہ ئا گیرت گُوئشیث سردار زوان بلوچی دہ دیم روی کنت اغر تئو دیما برغ لوٹ ئی۔  

منا تِی(دُمی) زوان ئے شہ آر نیستیں بس منا منی ماث ئا ہمے زوان بلوچی ہئیل داثغ منا ہمے دوست بیث۔  
درخان وثی ٹوک پیلوَ کُنت او درکفیث روث۔۔۔  
چیژے روشانی پذا درخان ئا را کہ بچ مُرید ہال داث ابا مئے ڈغار ئا مرد آتکو باڑ ے جنغنت اے چے بیغیں۔  
درخان گُوَئشیث سردار ئا گُوَئشتغ اے بلا تیل ئا کَشنت۔  

مرید اے گالوار شہ باز زہر گیرت گُوَئشیث کہ ابا سردار ئا گُوَئش تئو وثی ڈغار ئا پچے ندیئے۔۔۔۔  
درخان ہچ جواب نہ داث درکفیث او روث۔۔ چیژے وخت پذا اوذا کار روان بیث۔  
ہروخت مرد گوں توپک ئا سیکورٹی ئا دیغنت۔  
گاڑی چکّا ہرو سامان برا گُڑا شف گڑد انت۔  
اے کُلیں کار درخان ئے چمانی دیما بیغ اث بلے ہِچ کُثہ نکُثئی ۔  

چیژے روش پذا درخان روث سردار گُرا گُوَئشیث پیزو تئو گُوًئشتہ کہ مارا نوکری دنت سکول، کالج، ہسپتال دنت ۔۔  
ایذا ہچ نیستیں۔ پیزو وث دِلا بیمان بیث گُوَئشیث من گوں ایشاں گالواری باں۔  

درخان گُوَئشیث منا یک ماہے رند ئا کَل کفتہ کہ ایذا تیل ئا ہِچئی نہ کَشغنت بلکہ یورنیم کَشغنت پچے کہ درخان ئے گُوَنڈیں بچ بیوَرغ ئا ہون ئے کینسر بیث۔  
درخان جند پوہ بیث کہ اے مئے نسل کُشی کننت او ایشاں مارا گوں دُروغ بستہ۔  
دومی سردار ئا گوما دلالی کُثہ ۔ ہرچیز اغر ہمے رنگ ئا جوزنت تہ گُڑا ایذا سِرف ہمے کمپنی واژہ بچنت۔  
اے یورنیم کَشنت گُڑا آنہی گند او لہڑ ئا چغل دیغ اثنت۔  
اے رازا جہاں گو گندغے نادراہی مِرغ اث۔  

بلے یک روشے پیزو کئیث گُوَئشیث تئو وثی بچ ئا دیم دئے بِلا کمپنی اِسکول ئا روث، او پڑائی ئا کنت گوں جِنک ئے پجی ئا۔  
درخان گُوَئشیث منی جِنک گریویں(غیر) اِسکول ئا ہِچئی نہ پڑیث۔  
مرید روث یک روشے بیگہ گڑدیث ہال داث گُوَئشیث ابا ایذا اِسکول ئے ہچ سیث نیستیں۔  
ابا اے وثی کتاب نیامہ مارا جاہل گُوَئشنت، چاکر، گہرام، بیورغ رند ہما مرد ہماہاں کہ وثی گُل زمین وستہ ساہ داثہ، آنہاں کہ وثی زوان داشتنت۔  

درخان گُوَئشیث یک سال نیامہ شانزدہ آدمی کینسر ئا کُشتہ۔  
گُڑا درخان ہمے پوہ بیث کہ نی دُژمن ایذا نِندیث یا من۔  
گُڑا یک روشے درخان گوں توپک پانزدہ مرد کُشیث او وث شہیذ بیث۔  
رندا ہمے پیزو سردار درخان ئے زال و جنک جنائینت۔  
مرید ئا را کُلیں کِسوَ ئے کَل کفیث گُڑا مُرید اولی اولی سردار ئا کُشیث رندا روث کمپنی نیامہ گیست او پنچ مرد جنت۔  
پُشتا شہ یک مردے توپک جنتئی، مرید پشت دِہان کنت، گِندیث اے ساہوَ جان ایں، ایشانی گوانڈی۔  
مرید جان ئا ساہ استیں دانی بلے نی گو گوانڈی توپک ئا مرید ئا کندانا ساہ داثغ۔  
گُوَئشنت کہ ہما کمپنی ئا پنچ سال نیامہ سئے سذ مرد، زال او چُک کُشتغنت۔  
رندا ہما کمپنی شُثہ پذا کَسا ندیثہ۔  

---
